# Oriëntatie ~ Intro Software Course
Welkom bij de Software Course voor Startsemester.

Deze course is bedoeld voor elke student in de Demand Based variant van het startsemester van Fontys Hogeschool voor ICT (FHICT).

Opmerking over de hele canvas course: zie je 'hij' of 'zij', dan kan het allebei! Kies zelf wat je denkt: dat past bij mij.

## Aanwezigheid
Je professionele  aanwezigheid is vereist. Dat wil zeggen dat je in principe op tijd bent en niet eerder weggaat. Als je er een keer niet bent, of pas later, of eerder weg moet, stuur je een berichtje naar je docent met de reden waarom.


## Planning
Een aantal onderdelen uit deze course gebruik je op een voor jou ideaal moment, maar er staan ook een aantal 'vaste  momenten' gepland. Belangrijk is overigens dat je regelmatig met je docent Software (S-docent) spreekt,
want tijdens het semester zal deze overtuigd moeten worden van je kennis, vaardigheden en professionele houding. Hij stelt vast of je klaar bent voor het volgende semester.


### Geplande momenten voor alle studenten

- Week 1 Kick off voor het oriënterende deel
Je maakt kennis met je S-docent en leert wat hij/zij van je verwacht, en verder wat je van hem/haar kunt verwachten. Jij moet hem/haar uiteindelijk overtuigen dat je het vereiste niveau hebt, dus let goed op wat deze docent van je verwacht! De weken erna mag je gedeeltelijk zelf je tijd en planning invullen, maar praat geregeld met je docent. In deze eerste bijeenkomst worden regels afgesproken.

- Week 10 of 11 Class Responsibility Collaboration-workshop (CRC-workshop)
In een CRC-workshop die de S-docent tijdens de Sneak Preview verzorgt, maak je met je team een eerste ontwerp voor de grote proftaak.


Software wordt voor het startsemester inhoudelijk in 2 delen of niveau's opgesplitst:  

### Oriënterend niveau

Je moet je S-docent er sowieso van overtuigen dat je het oriënterend niveau hebt bereikt, ook al kies je een ander profiel.
Je moet van alle vijf profielen het oriënterend niveau hebben aangetoond, anders kun je niet door naar het volgende semester.

Het oriënterend materiaal (canvas module: 'Materiaal voor Oriëntatie') kan een 'gemiddelde student' in ongeveer 7 weken afronden. Sommige studenten zijn hiermee eerder klaar en beginnen dan al aan de Verdieping. Als je jouw docent in die eerste weken niet weet te overtuigen moet je in de weken daarna doen. Dat komt er extra bij.

Iedereen gaat in week 8 de Design Challenge in.


### Verdiepend niveau

Het Verdiepend niveau moet je van minstens 1 profiel hebben gehaald! Je mag alleen naar semester 2 van een profiel als je het oriënterend niveau van alle profielen hebt aangetoond en het verdiepende niveau van minstens die richting waar je in verder wilt. Als je het aankunt mág je in meerdere profielen verdiepen.


### Feedbackmomenten

Je zult jouw docent moeten overtuigen dat je het vereiste niveau hebt. Hiertoe moet je regelmatig feedback vragen aan je docent.
Je laat dan zien wat je gedaan hebt, docent geeft feedback, wordt in feedpulse vastgelegd,
en je weet weer waar je mee verder kunt.
