Voor 'orientatie' op Software ga je werken aan een antwoord op een Vraag, de Hoofdvraag:

### Hoofdvraag: Welke vaardigheden heeft een succesvolle Software Engineer nodig en hoe kan ik die vaardigheden bij mij zelf ontwikkelen?

Later zul je leren hoe je dit soort venijnige vragen zelf kunt beantwoorden (vanaf semester 2) en zelfs hoe je een dergelijke vraag zelf kunt formuleren (einde studie). Voor het startsemester heeft FHICT deze vraag voor jou bedacht en helpen we ook nog bij het beantwoorden.

De hoofdvraag roept meteen een aantal (deel)vragen op.  Misschien kom je zelf tot andere vragen (dat is goed, dan ben je zelf aan het nadenken!), maar hier een mogelijke lijst:

- Wat is programmeren eigenlijk en hoe kan ik dat leren?

Dat software engineering met programmeren te maken heeft wist je vast al. In het startsemester ga je leren programmeren.
In de oriëntatie leer je de basis van zogenaamd 'gestructureerd programmeren' en in de verdieping beginnen we met OOP: Object Oriented Programming.

- Wat is Software Engineering nog meer behalve programmeren?

Om te weten wat we bij het S-profiel leren is dit wel belangrijk!

- Welke vaardigheden komen bij Software Engineering kijken en hoe kan ik die leren?



Is de lijst deelvragen compleet? Als je deze vragen beantwoord hebt, heb je dan ook de hoofdvraag beantwoord? Anderzijds: is het nodig al deze deelvragen te beantwoorden om de hoofdvraag te beantwoorden?  




### Wat zijn de basisconstructies van programmeren en hoe zien deze eruit in C#?

De nadruk ligt op de concepten, niet op details van een bepaalde taal. Anderzijds gaan we wel concreet aan de slag met C#.

Om die vraag te beantwoorden ga je kijken naar een aantal deelvragen.

### (Een aantal mogelijke) deelvragen

Je docenten kunnen je helpen bij het zoeken naar antwoorden op de deelvragen. Je zit nu aan het begin van je studie en daarom helpen we je met het verzinnen van de deelvragen en hebben we ook nog materiaal dat helpt bij het beantwoorden. Als je de studie af hebt kun je zelf deze vragen bedenken, en ook bedenken hoe je ze kunt beantwoorden.

Hieronder vind je een aantal mogelijke deelvragen, maar denk dus zelf ook na over je eigen deelvragen.

- Wat is een project in programmeertermen?

- Wat is een statement?

- Wat is een conditioneel statement en waarvoor gebruik ik het?

- Wat is een herhalingsstructuur/loop, welke zijn er (in C#), en waarvoor gebruik ik die?

- Wat is een methode, hoe werk ik met returnwaarde en hoe kan ik parameters gebruiken?

- Wat kan ik met Collecties/Collections (met name List en Array in C#)?

Enkele onderwerpen die je bij het beantwoorden van deze vragen zeker ook nodig hebt:

- variabelen / variables

- Types zoals int, Double, Boolean.

- Type conversie/conversion (zoals Convert.ToString())

Wat (nog) niet?

- Je hoeft voor de oriëntatie nog niet naar classes en objecten te kijken. 
